---
title: Pizzadeeg
toc: true
keuken: recept
---

Je kan dit pizzadeeg ofwel de dag voordien (of zelfs enkele dagen op voorhand) maken of de dag zelf. Beide methodes worden hieronder uitgeschreven.

Twee bloem-waterverhoudingen worden hier gegeven, een voor ovens en een voor een pizzasteen op een gasgrill. Ik raad ten zeerste aan om te bakken op een [pizzasteel](https://pizzasteel.nl/pages/shop) als je een oven gebruikt en veel pizza's thuis bakt (wel een investering, dus niet de moeite voor één keer pizza's te bakken). Een pizzasteen is betaalbaarder, maar de warmteoverdracht is een stuk lager, geschikt voor op een gasgrill die een stuk warmer kan branden.

Vanwege de lagere temperatuur moet je iets langer bakken in de oven (10 à 15 minuten). Om uitdroging van de pizza te voorkomen is het deeg voor in de oven iets natter. Als het onbewerkbaar kleverig is mag je lepeltje per lepeltje bloem toevoegen tot het bewerkbaar is.

In het excelvakje kan je de getallen in de gele vakken aanpassen naar uw pizzabehoeftes.

 <iframe width="100%" height="300" frameborder="0" scrolling="no" src="https://onedrive.live.com/embed?resid=B2C23F23AB1BEB46%213473&authkey=%21AHvsr6lKcOGavuU&em=2&wdAllowInteractivity=False&AllowTyping=True&ActiveCell='Sheet1'!C1&Item='Sheet1'!A1%3AH10&wdHideGridlines=True&wdDownloadButton=True&wdInConfigurator=True&wdInConfigurator=True"></iframe>

## Overnacht
Kies een voldoende grote kom. Deeg dat fermenteert verdubbelt in volume.

Meng meel, zout en gist. Voeg beetje bij beetje water toe, al roerende met een houten lepel om alles egaal te verdelen. Kneed 5 minuten met de hand en laat 45 minuten afgedekt rusten op kamertemperatuur.

Om uitdroging extra te voorkomen kan je wat olijfolie in de kom doen en het deeg in de kom rollen tot het overal een dun laagje olie heeft gekregen. Dek af en plaats overnacht in de koelkast.

Na een fermentatie overnacht ben je klaar om de deegbollen te vormen. Verdeel met behulp van een weegschaal het deeg in bollen van de gewenste omvang (in het recept staat er een suggestiegewicht van 225 gram). Vorm de stukken deeg [tot bollen (zie video)](https://youtu.be/v5t5MEZt6LM?t=63). Plaats de deegbollen in individuele geoliede kommetjes. Na een half uur zullen de deegbollen ontspannen genoeg zijn om als pizza's te vormen en te bakken.

Het deeg is minder rekbaar wanneer het koud is en kleveriger bij warme temperaturen. Haal de deegbollen liefst uit de koelkast voldoende (minstens 2 uur) op voorhand dat ze kamertemperatuur bereiken maar nog niet overdreven opwarmen.

Om een pizza te vormen ga je een bol plaatsen op een houten snijplank met voldoende semolina-bloemmengsel (50/50) om kleven te voorkomen. Druk met je vingers vanuit het midden van het deeg naar buiten om pizza te vormen. Zo vormt de korst zich natuurlijk. Druk de pizza zachtjes met een hand tegen de plank terwijl je het vasthoudt en rekt met de andere. Geef de pizza een kwartdraai en herhaal dit proces. [Hier wordt dit proces visueel voorgesteld.](https://youtu.be/9f9-xTcKzZo?t=60)

Verplaats de pizza naar een pizzaspatel met voldoende semolina-bloemmengsel om kleven te voorkomen. Dek je pizza met toppings naar keuze en plaats de [pizza dan in de oven of op de grill](https://youtu.be/3PGN2xcMaWw?t=101).

## De dag zelf

Kies een voldoende grote kom. Deeg dat fermenteert verdubbelt in volume.

Meng meel, zout en gist. Voeg beetje bij beetje water toe, al roerende met een houten lepel om alles egaal te verdelen. Kneed 15 minuten met de hand of 10 minuten met een mixer.

Om uitdroging extra te voorkomen kan je wat olijfolie in de kom doen en het deeg in de kom rollen tot het overal een dun laagje olie heeft gekregen. Dek af en laat minstens 3 uur fermenteren.

Op heel warme zomerdagen loopt de fermentatie heel snel, indien het deeg al in volume is verdubbeld kan je het in de koelkast plaatsen om de fermentatie af te remmen.

Na een fermentatie ben je klaar om de deegbollen te vormen. Verdeel met behulp van een weegschaal het deeg in bollen van de gewenste omvang (in het recept staat er een suggestiegewicht van 225 gram). Vorm de stukken deeg [tot bollen (zie video)](https://youtu.be/v5t5MEZt6LM?t=63). Plaats de deegbollen in individuele geoliede kommetjes. Na een half uur zullen de deegbollen ontspannen genoeg zijn om als pizza's te vormen en te bakken.

Het deeg is minder rekbaar wanneer het koud is en kleveriger bij warme temperaturen. Haal de deegbollen liefst uit de koelkast voldoende (minstens 2 uur) op voorhand dat ze kamertemperatuur bereiken maar nog niet overdreven opwarmen.

Om een pizza te vormen ga je een bol plaatsen op een houten snijplank met voldoende semolina-bloemmengsel (50/50) om kleven te voorkomen. Druk met je vingers vanuit het midden van het deeg naar buiten om pizza te vormen. Zo vormt de korst zich natuurlijk. Druk de pizza zachtjes met een hand tegen de plank terwijl je het vasthoudt en rekt met de andere. Geef de pizza een kwartdraai en herhaal dit proces. [Hier wordt dit proces visueel voorgesteld.](https://youtu.be/9f9-xTcKzZo?t=60)

Verplaats de pizza naar een pizzaspatel met voldoende semolina-bloemmengsel om kleven te voorkomen. Dek je pizza met toppings naar keuze en plaats de [pizza dan in de oven of op de grill](https://youtu.be/3PGN2xcMaWw?t=101).